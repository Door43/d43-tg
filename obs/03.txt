====== 3. Тӯфон ======

{{https://api.unfoldingword.org/obs/jpg/1/en/360px/obs-en-03-01.jpg}}

Баъди гузаштани солҳои зиёд дар ҷаҳон одамони бисёр зиндагӣ мекарданд. Онҳо хеле бераҳму золим шуданд. Ҳолат хеле бад шуд ва Худо қарор кард, ки тамоми оламро бо тӯфони калон несту нобуд мекунад.

{{https://api.unfoldingword.org/obs/jpg/1/en/360px/obs-en-03-02.jpg}}

Аммо Худо ба Нӯҳ марҳамат кард. Вай одами росткор буд, ки дар байни золимон зиндагӣ мекард. Худо дар бораи тӯфоне, ки дар нақша дошт, ки ба замин фиристад, ба Нӯҳ нақл кард. Худо ба Нӯҳ гуфт, ки киштии калон созад.

{{https://api.unfoldingword.org/obs/jpg/1/en/360px/obs-en-03-03.jpg}}

Худо ба Нӯҳ гуфт, ки киштие созад, ки дарозиаш 140 метр, бараш 23 метр ва баландиаш 13,5 метр бошад. Он бояд аз чӯб сохта шавад, се сатҳ, хоначаҳои бисёр, бому тирезаҳо дошта бошад. Ҳангоми тӯфон киштӣ бояд  Нӯҳ, оилаи вай ва ҳар як ҳайвони заминиро аз хатар нигоҳ дорад.

{{https://api.unfoldingword.org/obs/jpg/1/en/360px/obs-en-03-04.jpg}}

Нӯҳ ба Худо итоат кард. Ӯ бо се писаронаш киштиро, айнан ҳамон хеле ки Худо гуфт, сохтанд. Киштиро солҳои дурудароз сохтанд, чунки он хеле калон буд. Нӯҳ дар бораи тӯфони меомада одамонро огоҳ кард. Ӯ ба онҳо гуфт, ки ба Худо рӯй оранд, лекин онҳо ба вай бовар накарданд.   

{{https://api.unfoldingword.org/obs/jpg/1/en/360px/obs-en-03-05.jpg}}

Худо инчунин ба Нӯҳ ва оилааш фармон дод, ки барои худашон ва барои ҳайвонот хӯрок ҷамъ кунанд. Вақте ки ҳама чиз тайёр шуд, Худо ба Нӯҳ гуфт, ки вақти он расидааст, ки ӯ бо зану се писаронаш ва занони писаронаш, ҳамагӣ ҳашт нафар, ба киштӣ савор шаванд.

{{https://api.unfoldingword.org/obs/jpg/1/en/360px/obs-en-03-06.jpg}}

Худо ҳайвоноту паррандагони нару модаро якҷуфтӣ ба назди Нӯҳ фиристод, то ки онҳо ба киштӣ бароянд ва дар вақти тӯфон дар бехатарӣ бошанд. Худо аз ҳар намуди ҳайвоноте, ки барои қурбонӣ истифода бурдан мумкин буд, ҳафт ҳайвони нар ва ҳафт ҳайвони модаро фиристод. Вақте ки ҳамаи онҳо дар киштӣ баромаданд, Худо Худаш дарро пӯшид.  

{{https://api.unfoldingword.org/obs/jpg/1/en/360px/obs-en-03-07.jpg}}

Баъд борон боридан гирифт. Борон чил шабу чил рӯз беист меборид! Инчунин об ҳамчун селоб аз замин мерехт. Дар тамоми дунё ҳама чиз зери об монд, ҳатто кӯҳҳои аз ҳама баландтарин.                  

{{https://api.unfoldingword.org/obs/jpg/1/en/360px/obs-en-03-08.jpg}}

Ҳама чизе, ки дар хушкӣ зиндагӣ мекард, мурд. Ғайр аз одамону ҳайвоноте, ки дар киштӣ буданд. Киштӣ рӯйи об шино мекард ва ҳар чиз дар дохили киштӣ дар бехатарӣ ҳифз буд.

{{https://api.unfoldingword.org/obs/jpg/1/en/360px/obs-en-03-09.jpg}}

Баъди он ки борон бозистод, киштӣ дар об панҷ моҳ шино кард, баъд рӯзе киштӣ дар қуллаи кӯҳ истод. Аммо об ҳоло ҳам заминро пӯшида буд. Пас аз се моҳ қуллаҳои кӯҳҳо дида мешуд.

{{https://api.unfoldingword.org/obs/jpg/1/en/360px/obs-en-03-10.jpg}}

Баъди гузаштани чил рӯз Нӯҳ паррандаеро, ки зоғ ном дошт, фиристод, то бубинад, ки оё замин хушк шудааст ё не. Зоғ барои ёфтани замини хушк пешу қафо парвоз кард, лекин наёфт.

{{https://api.unfoldingword.org/obs/jpg/1/en/360px/obs-en-03-11.jpg}}

Баъдтар Нӯҳ паррандаеро, ки номаш кабӯтар буд, фиристод. Лекин вай ҳам замини хушкро наёфта, ба назди Нӯҳ баргашт. Пас аз як ҳафта Нӯҳ боз кабӯтарро фиристод ва кабӯтар дар нӯлаш шохаи дарахтеро гирифта баргашт. Об паст шуду растаниҳо боз рӯйиданд!   

{{https://api.unfoldingword.org/obs/jpg/1/en/360px/obs-en-03-12.jpg}}

Нӯҳ боз як ҳафтаи дигар интизор шуду бори сеюм кабӯтарро фиристод. Ин дафъа кабӯтар барои худ ҷойи истироҳат ёфту дигар барнагашт. Об хушк шуда истодааст!

{{https://api.unfoldingword.org/obs/jpg/1/en/360px/obs-en-03-13.jpg}}

Баъди ду моҳ Худо ба Нӯҳ гуфт: «Ту, оилаат ва ҳамаи ҳайвонот акнун метавонед аз киштӣ фароед. Кӯдакону наберагони зиёдро ба дунё оварда, заминро пур кунед». Нӯҳ ва оилааш аз киштӣ фаромаданд.

{{https://api.unfoldingword.org/obs/jpg/1/en/360px/obs-en-03-14.jpg}}

Аз киштӣ фаромада, Нӯҳ қурбонгоҳ сохт ва аз ҳайвоноте, ки барои қурбонӣ истифода бурдан мумкин буд, қурбонӣ овард. Худо аз ин қурбонӣ қаноатманд гардида, Нӯҳ ва оилаи ӯро баракат дод.

{{https://api.unfoldingword.org/obs/jpg/1/en/360px/obs-en-03-15.jpg}}

Бог сказал: «Я обещаю, что никогда вновь Я не прокляну землю из-за людей и не уничтожу мир потопом, даже если люди будут грешными с детства». Худо гуфт: «Ман ваъда медиҳам, ки дигар ҳеҷ гоҳ Ман аз барои одамон заминро лаънат намегӯям. Ҳатто агар одамон аз кӯдакӣ гуноҳ кунанд ҳам,оламро бо тӯфон нобуд намекунам».   

{{https://api.unfoldingword.org/obs/jpg/1/en/360px/obs-en-03-16.jpg}}

Баъд Худо чун нишона барои ваъдаи Худ тирукамони аваллинро ба вуҷуд овард. Ҳар дафъае, ки дар осмон тирукамон пайдо мешавад, Худо ваъдаи Худро ба ёд меорад ва халқи Ӯ ҳам.  

Таърих аз Китоби Муқаддас аз Ҳастӣ 6-8
